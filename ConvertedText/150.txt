Política de privacitat per a donants de Wikimedia - Wikimedia Foundation Governance Wiki Política de privacitat per a donants de Wikimedia From the Wikimedia Foundation Governance Wiki < Donor privacy policy Jump to navigation Jump to search Aquesta pàgina mostra la política de privacitat per a donants de la Fundació Wikimedia. Podeu fer una donació a la Fundació Wikimedia a donate.wikimedia.org. English ????????? català dansk Deutsch español español de América Latina français ??????? magyar italiano ???????? latviešu norsk bokmål Nederlands polski português português do Brasil român?? ??????????? sloven??ina svenska ??????????????? ???????????? ???????????? Contents 1 Hola! 2 Informació important 3 Definicions 4 Què cobreix aquesta política 5 Quines dades recopilem 6 Galetes i altres tecnologies de seguiment 7 Limitar la recopilació de dades per mitjà de galetes i altres tecnologies de seguiment 8 Do Not Track 9 Com fem servir les dades dels donants 10 Proporcionar serveis personalitzats 11 Accés a les vostres dades de donant 12 Compartir les dades dels donants 13 Com protegim les vostres dades de donant 14 Quant de temps conservem les vostres dades de donant 15 Filials de Wikimedia 16 Canvis a aquesta política de privacitat per a donants 17 Contacteu amb nosaltres Hola! Us donem la benvinguda a la política de privacitat per a donants de la Fundació Wikimedia. La Fundació Wikimedia (WMF, per les seves sigles en anglès) ha posat en marxa aquesta política per protegir el dret a la privacitat dels nostres donants. Som conscients que els nostres donants es preocupen molt per la manera en què s'utilitzen i es comparteixen les seves dades personals, i nosaltres valorem la seva privacitat i seguretat. Aquesta política de privacitat per a donants aborda les nostres pràctiques de recopilació, ús, conservació, protecció i divulgació de les dades dels donants. Llegiu amb atenció aquesta política, així com les nostres condicions d'ús. Mai no vendrem, comercialitzarem ni llogarem les vostres dades personals que no siguin públiques. Informació important Quan feu una donació a WMF, doneu el vostre consentiment per a la recopilació, la transferència, el processament, l???emmagatzematge, la divulgació i l???ús de les vostres dades als Estats Units d'Amèrica (???EUA???) i a altres ubicacions que poden tenir lleis sobre protecció de dades diferents o menys restrictives que les del vostre país per als efectes establerts en aquesta política. Si no accepteu els termes d'aquesta política de privacitat per a donants ni les condicions d'ús de WMF, cal que deixeu d'utilitzar immediatament els serveis de recaptació de fons de Wikimedia (tal com es defineixen a continuació). Definicions "WMF", "nosaltres", "ens", "-nos", "nostre/a", i "nostres" fan referència a la Fundació Wikimedia. "Política de privacitat per a donants" i "política" fan referència a aquest document. Les "dades personals" són les dades que ens proporcioneu o que recopilem mitjançant els serveis de recaptació de fons i que us identifiquen o podrien utilitzar-se per identificar-vos. Per obtenir més informació, consulteu Quines dades recopilem. Els "serveis de recaptació de fons de Wikimedia" són els llocs de recaptació de fons de la Fundació Wikimedia, com ara donate.wikimedia.org, així com les adreces electròniques de WMF relatives a la recaptació de fons i els bàners relatius a la recaptació de fons a altres llocs de la Fundació Wikimedia. Què cobreix aquesta política La política de privacitat per a donants cobreix la recopilació, la transferència, el processament, l'emmagatzematge, la divulgació i l'ús de les vostres dades recopilades durant el procés de donació a la Fundació Wikimedia i mitjançant les vostres interaccions amb els serveis de recaptació de fons de Wikimedia (???Dades del donant???). Aquesta política no cobreix la recopilació, la transferència, el processament, l'emmagatzematge, la divulgació ni l'ús de les vostres dades relacionades amb l'ús que feu d'altres projectes o funcions de WMF, com ara la Viquipèdia. Per obtenir més informació sobre les pràctiques de privacitat de WMF, consulteu la nostra política de Privacitat principal. Aquesta política tampoc no cobreix la recopilació, la transferència, el processament, l'emmagatzematge, la divulgació ni l'ús de les vostres dades recopilades durant el procés de donació o de qualsevol altra interacció que pugueu tenir amb una filial de Wikimedia, com ara un capítol. Per obtenir més informació sobre les pràctiques de privacitat d'aquestes organitzacions, consulteu les seves respectives polítiques de privacitat. Quines dades recopilem En interactuar amb les nostres pàgines de donació, és a dir, quan feu una donació, participeu en una enquesta de donants, feu suggeriments relacionats amb les donacions o utilitzeu els serveis de recaptació de fons de Wikimedia, WMF pot recopilar les dades personals següents: el vostre nom, les dades de contacte (com ara l???adreça, el número de telèfon, l???adreça electrònica, el número d???identificació del document d???identitat emès pel govern), les dades financeres (per exemple, el número de compte bancari), les dades del dispositiu (com ara l'adreça IP, la informació de l'agent d'usuari del navegador web), les dades demogràfiques (per exemple, el sexe o l'edat) i les dades sobre els vostres interessos i afiliacions. També recopilem aquestes dades personals sobre els donants dels EUA per mitjà de fonts disponibles públicament i comercialment. De la mateixa manera, podem recopilar o rebre automàticament alguna altra informació, com ara: La pàgina web que us va remetre a les nostres pàgines de donació. L'import que vau donar. Quines de les nostres pàgines sol·liciteu i visiteu. La data i l'hora de cada sol·licitud que feu a les nostres pàgines de donació. Els vostres comentaris i suggeriments. La vostra correspondència amb WMF. Qualsevol altra informació que ens proporcioneu. Mantenim la confidencialitat de les dades dels donants, és a dir, no compartirem aquestes dades fora de la Fundació Wikimedia, excepte en els casos en què ho permeti aquesta política o es faci de manera que es conservi l'anonimat. Galetes i altres tecnologies de seguiment Quan interactueu amb els serveis de recaptació de fons de Wikimedia, podem utilitzar la recopilació automàtica de dades i altres tecnologies de dades emmagatzemades localment, com ara píxels de seguiment, JavaScript, galetes i emmagatzematge local per recopilar certa informació sobre el vostre dispositiu. WMF fa servir galetes i altres dades emmagatzemades localment per millorar la vostra experiència de donació. També fem servir aquestes dades per crear un entorn en línia més segur i entendre millor les preferències dels donants i les seves interaccions amb els serveis de recaptació de fons de Wikimedia. En general, les galetes i altres dades emmagatzemades localment es fan servir per: Ajudar a que els serveis de recaptació de fons de Wikimedia funcionin i us ofereixin continguts nous i rellevants. Proporcionar-vos una experiència personalitzada emmagatzemant les vostres preferències perquè es puguin fer servir la propera vegada que visiteu els serveis de recaptació de fons de Wikimedia. Analitzar el rendiment dels processos de donació perquè puguem comprendre millor com funcionen i millorar-los per als donants de WMF. Analitzar les interaccions amb els correus electrònics de recaptació de fons perquè puguem perfeccionar i millorar el procés de donació. Per obtenir més informació sobre l'ús de galetes i altres tecnologies de seguiment similars, consulteu la nostra declaració de galetes. Limitar la recopilació de dades per mitjà de galetes i altres tecnologies de seguiment Creiem que la recopilació d'aquestes dades ajuda a millorar la vostra experiència de donació. No obstant això, podeu suprimir o desactivar algunes o totes les galetes mitjançant la configuració del navegador. Tot i que no es tracta d???una llista completa, podeu limitar l'ús de les galetes i d'altres dades emmagatzemades localment al vostre dispositiu: Suprimint o desactivant les dades específiques emmagatzemades localment en la configuració del navegador. Fent servir un navegador que pugui bloquejar les galetes de tercers. Instal·lant un connector per bloquejar les dades emmagatzemades localment, si està disponible. Tot i que les donacions a WMF mitjançant els serveis de recaptació de fons de Wikimedia es poden fer sense galetes ni cap altra dada emmagatzemada localment, tingueu en compte que la supressió o la desactivació d???aquestes funcions pot afectar la vostra navegació en aquests llocs i la personalització de la vostra experiència. Do Not Track WMF es compromet a protegir les dades que recopilem de tots els nostres donants. No compartim aquestes dades amb tercers, excepte en les circumstàncies específiques que es descriuen a la secció ???Compartir les dades dels donants??? d'aquesta política. Atès que protegim tots els donants d???aquesta manera, no canviarem el nostre comportament com a resposta a un senyal de Do Not Track (DNT) del navegador web. Per obtenir informació sobre DNT als llocs de Wikimedia, consulteu la secció de preguntes freqüents de la política de privacitat principal de la Fundació Wikimedia. Com fem servir les dades dels donants Utilitzem les dades que ens faciliteu com a donants per a finalitats administratives generals i per dur a terme els nostres processos de recaptació de fons. Això ens permet: Administrar els serveis de recaptació de fons de Wikimedia. Informar-vos de les properes activitats de recaptació de fons i altres activitats de WMF. Agrair-vos la vostra donació. Configurar les preferències de l'idioma. Duem a terme les activitats anteriors per gestionar la nostra relació contractual amb els donants i per als nostres interessos legítims en matèria de gestió dels serveis de recaptació de fons de Wikimedia. També utilitzem les dades que ens proporcioneu com a donants per complir diverses obligacions relacionades amb el manteniment de registres i la presentació d'informes. Això ens permet: Enviar els rebuts de les donacions. Conservar els nostres registres interns i provar les funcions. Complir els requisits fiscals aplicables. Informar els organismes governamentals corresponents quan així ho requereixi la legislació vigent. Comunicar canvis importants a aquesta política i a les polítiques relacionades. Duem a terme les activitats anteriors per complir les nostres obligacions legals i d???acord amb els nostres interessos legítims en matèria de gestió dels processos de donació. D???altra banda, utilitzem les dades que ens proporcioneu com a donants per millorar i actualitzar els serveis de recaptació de fons de Wikimedia. Això ens permet: Personalitzar el contingut (per obtenir informació més detallada, consulteu les dades següents). Comprendre l'interès dels donants per WMF. Millorar els nostres processos i tasques de recaptació de fons. Dur a terme estudis interns, com ara la recerca i les anàlisis. Proporcionar més seguretat. Fer enquestes i informes mètrics. Duem a terme les activitats anteriors d???acord amb els nostres interessos legítims; per exemple, per millorar i protegir els nostres processos i tasques de recaptació de fons. Quan el tractament es basa en el vostre consentiment, podeu revocar-lo en qualsevol moment segons la legislació aplicable. Proporcionar serveis personalitzats Per tal de millorar la vostra experiència amb els serveis de recaptació de fons de Wikimedia, utilitzem la vostra ubicació geogràfica per personalitzar la moneda, el contingut i l'idioma dels nostres bàners. També podem personalitzar quins bàners de recaptació de fons veieu o quins missatges rebeu, en funció de les vostres interaccions amb els bàners o els missatges anteriors. Accés a les vostres dades de donant WMF s???esforça per processar i conservar les dades dels donants. Si voleu accedir, corregir, actualitzar, suprimir o restringir les vostres dades personals objecte del nostre processament, o si us agradaria rebre una còpia electrònica de les vostres dades personals per tal de remetre-la a una altra organització (en la mesura que aquest dret de portabilitat de dades sigui factible segons la legislació aplicable), comuniqueu-nos-ho enviant un correu electrònic a l'adreça donate@wikimedia.org. Farem tot el possible per complir la vostra sol·licitud d???acord amb la legislació aplicable, malgrat que hi ha determinades situacions en què no ens serà possible fer-ho (per exemple, quan no puguem verificar adequadament la vostra identitat per donar-vos accés a les dades personals, quan se'ns exigeixi legalment que retinguem la informació o quan no puguem modificar o suprimir les dades per qüestions tecnològiques). Tots els correus electrònics enviats relacionats amb els serveis de recaptació de fons de Wikimedia (a excepció dels rebuts o dels avisos administratius) inclouen una opció per donar-se'n de baixa de manera senzilla. Si voleu canviar les vostres preferències de comunicació, podeu comunicar-nos-ho directament (o mitjançant un representant autoritzat) enviant-nos un correu electrònic a donate@wikimedia.org en qualsevol moment o fent clic a l'enllaç de cancel·lació de la subscripció que hi ha en qualsevol correu electrònic que rebeu de nosaltres. Compartir les dades dels donants Entenem que els donants potser volen romandre en l'anonimat i ens esforcem per preservar-lo i complir la seva voluntat. No obstant això, en determinades circumstàncies, podem compartir i utilitzar les dades dels donants en les situacions i les condicions que es descriuen a continuació. Mai no vendrem, comercialitzarem ni llogarem les vostres dades personals que no siguin públiques. Amb el vostre permís. Amb el vostre consentiment, podem compartir les vostres dades per a propòsits particulars. Per exemple, podem donar als donants l'opció d???associar públicament el seu nom amb la seva donació. De manera anònima. Podem publicar o compartir dades dels donants de manera anònima. Per exemple, podem compartir conjunts de dades anònimes per mostrar les tendències de les donacions. Comentaris i suggeriments. Podem publicar de manera anònima qualsevol comentari o suggeriment que ens hagin proporcionat els donants, fins i tot en materials promocionals. En el cas excepcional que publiquem aquestes dades atribuint-les a un donant, ho farem només amb el vostre consentiment per escrit (el qual pot ser electrònic). Processadors de pagament en línia. Per tal de facilitar les donacions en línia, ens hem associat amb processadors de pagament. Quan feu una donació a WMF mitjançant els serveis de recaptació de fons de Wikimedia, ja sigui amb targeta de crèdit, targeta de dèbit o altres mètodes de pagament en línia, transmeteu les vostres dades de pagament directament al processador de pagaments. Fem tot el possible per utilitzar acords contractuals i altres mecanismes que ajudin a garantir que aquests processadors respecten la confidencialitat de les vostres dades. No obstant això, tingueu en compte que WMF no és responsable de les pràctiques de privacitat d'aquests processadors i us preguem que consulteu les polítiques de privacitat dels processadors de pagament corresponents per obtenir més informació sobre les seves pràctiques. Altres proveïdors de serveis. Fem servir proveïdors de serveis externs o contractistes que ens ajuden amb l'organització i la facilitació dels serveis de recaptació de fons de Wikimedia, o que ens ajuden a gestionar les nostres operacions de recaptació de fons o a millorar la vostra experiència. Alguns dels nostres proveïdors ens demanen que publiquem enllaços a les seves polítiques de privacitat. Podeu trobar una llista d'aquests proveïdors de serveis i els enllaços a les seves polítiques de privacitat en aquesta pàgina. Podem donar accés a les vostres dades personals o no personals a aquests proveïdors o contractistes, si escau, perquè ens prestin els seus serveis o per utilitzar les seves eines i serveis. Tot i que no podem garantir la privacitat ni la seguretat dels serveis proporcionats per proveïdors externs, fem tot el possible per utilitzar acords contractuals i altres mecanismes que ens ajudin a garantir que aquests proveïdors de serveis o contractistes tracten les vostres dades de manera coherent amb els principis d'aquesta política i amb un nivell de protecció equivalent al que recullen aquests principis. Per motius legals. En casos excepcionals, coherents amb el nostre interès legítim i per complir amb les nostres obligacions legals, podem accedir, preservar o divulgar les vostres dades personals a les autoritats públiques o a altres persones si creiem, raonablement, que és necessari per complir una ordre, una citació, una resolució, una llei o un reglament, o qualsevol altra ordre judicial o administrativa que sigui legalment vàlida i exigible. Si creiem que una sol·licitud en particular per divulgar les dades d'un donant és legalment invàlida o representa un abús del sistema judicial, i el donant afectat no té intenció d'oposar-se a la divulgació, farem tot el possible per impugnar la sol·licitud. WMF es compromet a contactar-vos per correu electrònic, amb almenys deu (10) dies naturals d'antelació, quan sigui possible, abans de divulgar les vostres dades personals en resposta a una demanda legal. Tanmateix, només podem enviar una notificació si no ens veiem impedits legalment de contactar-vos, si no hi ha una amenaça creïble de lesions que es pugui generar o que augmenti pel fet de notificar-vos la sol·licitud, i sempre que ens hàgiu proporcionat una adreça de correu electrònic o altres dades de contacte actuals. Cap disposició d'aquesta política té per objecte limitar les objeccions o defenses legals que pugueu tenir envers la sol·licitud d'un tercer (ja sigui civil, penal o governamental) de divulgar les vostres dades. Us recomanem que cerqueu assessorament jurídic immediatament en cas que es generi una sol·licitud d???aquest tipus que us afecti. Si es transfereix l'organització. En l'improbable cas que canviï la propietat de WMF (de manera total o substancial), o si fem una reorganització (per exemple, una fusió, consolidació o adquisició), d???acord amb el nostre interès legítim, les vostres dades podrien transferir-se. Us ho comunicarem mitjançant els llocs de Wikimedia, un avís a WikimediaAnnounce-L o una llista de correu similar, amb almenys trenta (30) dies naturals d'antelació abans que es transfereixi qualsevol dada personal o passi a ser objecte d'una política de privacitat per a donants diferent. Per protegir-vos a vosaltres, a nosaltres i a la resta. Si cal, és possible que compartim les vostres dades personals per: exigir l'aplicació de les nostres condicions d???ús o investigar-ne possibles infraccions, d'aquesta política de privacitat per a donants o de qualsevol política de la Fundació o basada en la comunitat d'usuaris; per investigar i defensar-nos contra amenaces o accions legals; per prevenir lesions corporals imminents i greus o la mort d'una persona; per protegir la nostra organització, els empleats, els contractistes, els usuaris o el públic; per detectar, prevenir o, en cas contrari, avaluar i abordar el possible correu no desitjat, el programari maliciós, el frau, l'abús, l'activitat il·lícita i els problemes tècnics o de seguretat. Fem això per gestionar la nostra relació amb vós, d???acord amb el nostre interès legítim, i per complir les nostres obligacions legals. Com protegim les vostres dades de donant Per garantir un alt nivell de seguretat i confidencialitat, WMF fa servir una gran varietat de mesures, polítiques i procediments físics, administratius i tècnics que ens ajuden a protegir les vostres dades personals i financeres contra l'accés, l'ús, l'alteració o la divulgació no autoritzats, o contra la seva destrucció. Tanmateix, cal que tingueu en compte que cap sistema d'emmagatzematge o de transmissió de dades és 100 % segur. Per tant, no podem garantir que els nostres protocols de seguretat no es vegin compromesos. Quant de temps conservem les vostres dades de donant Un cop que rebem les vostres dades personals, les conservarem durant el període de temps més curt possible que sigui coherent amb el manteniment, la comprensió i la millora del procés de donació de WMF, i amb les nostres obligacions en virtut de la legislació aplicable. Per obtenir informació sobre les polítiques generals de retenció de dades de Wikimedia pel que fa als projectes de Wikimedia, consulteu les nostres directrius de retenció de dades. Filials de Wikimedia Les filials de Wikimedia (com ara els capítols) són organitzacions independents que, de vegades, fan els seus propis esforços de recaptació de fons. Tot i que algunes filials poden lliurar una part dels fons que recapten a WMF, WMF no participa en el processament de les donacions fetes a aquestes organitzacions. Les filials de Wikimedia tenen polítiques i pràctiques de privacitat diferents en funció dels requisits legals locals i altres consideracions. Aquesta política no cobreix explícitament les donacions que se???ls hagin fet. Canvis a aquesta política de privacitat per a donants De vegades, pot ser que sigui necessari modificar aquesta política per tal de reflectir amb precisió les nostres pràctiques de recopilació i divulgació de dades. Ens reservem el dret a fer-ho i us notificarem aquestes modificacions de manera raonable i en un termini de temps acceptable. Us animem a revisar periòdicament la versió més actualitzada de la nostra política de privacitat per a donants. Si continueu fent servir els serveis de recaptació de fons de Wikimedia un cop esdevingui efectiva qualsevol versió posterior d'aquesta política de privacitat, vol dir que accepteu aquesta versió de la política de privacitat per a donants. Contacteu amb nosaltres WMF valora les opinions dels donants sobre els nostres serveis i les nostres polítiques. Volem que ens comuniqueu qualsevol pregunta o suggeriment en relació amb aquesta política o amb les dades recopilades en el marc de la política de privacitat per a donants. Envieu-nos un correu a donor@wikimedia.org o contacteu amb nosaltres directament. Per obtenir més informació sobre les pràctiques de privacitat que regeixen els projectes de Wikimedia, consulteu la nostra política de privacitat principal. Si us trobeu dins de l???Espai Econòmic Europeu i teniu cap dubte sobre les vostres dades personals o voleu demanar-ne l'accés, l???actualització o la supressió, podeu contactar amb el nostre representant per correu electrònic a EUrepresentative.Wikimedia@twobirds.com o per correu ordinari a: Bird & Bird GDPR Representative Ireland 29 Earlsfort Terrace Dublin 2 D02 AY28 Ireland Persona de contacte principal: Vincent Rezzouk-Hammachi Si residiu al Regne Unit i teniu cap dubte sobre les vostres dades personals o voleu demanar-ne l'accés, l???actualització o la supressió, podeu contactar amb el nostre representant per correu electrònic a UKrepresentative.Wikimedia@twobirds.com o per correu ordinari a: Bird & Bird GDPR Representative Services UK 12 New Fetter Lane London EC4A 1JP United Kingdom Persona de contacte principal: Vincent Rezzouk-Hammachi Només podeu contactar amb el nostre representant de l???Espai Econòmic Europeu i del Regne Unit per a peticions relacionades amb la protecció de dades. Depenent de la vostra jurisdicció, també podeu tenir dret a presentar una reclamació davant d'una autoritat de control competent per al vostre país o regió. Aquesta política de privacitat per a donants va entrar en vigor el 25 de juny de 2021. Podeu trobar les versions anteriors a continuació: Política de privacitat per a donants (juny de 2019) Política de privacitat per a donants (febrer de 2017) Política de privacitat per a donants (setembre de 2011) Política de privacitat per a donants (juliol de 2011) Política de privacitat per a donants (2009) Tingueu en compte que, en cas que hi hagi qualsevol diferència en el significat o la interpretació entre la versió en anglès d'aquesta política de privacitat per a donants i una traducció, la versió que preval és l'original en anglès. Retrieved from "https://foundation.wikimedia.org/w/index.php?title=Donor_privacy_policy/ca&oldid=126428" Categories: Català Policy Hidden category: Governance wiki Navigation menu Personal tools English Log in Namespaces Page Discussion Variants Views Read Feedback View history More Search About Wikimedia Home Official website Contact us Wikimedia Blog Questions for Wikimedia? Support Donate Volunteering Wikimedia Shop Corporate Bylaws Values Policies Resolutions Annual Report Financial reports and Form 990 Fundraising reports Movement affiliates Wiki Give feedback Recent changes Tools What links here Related changes Special pages Permanent link Page information Cite this page Print/export Create a book Download as PDF Printable version This page was last edited on 21 June 2021, at 20:48. Text is available under the Creative Commons Attribution-ShareAlike License; additional terms may apply. See Terms of Use for details. Privacy policy About Wikimedia Foundation Governance Wiki Disclaimers Mobile view Developers Statistics Cookie statement